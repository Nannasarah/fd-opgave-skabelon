I denne opgave har jeg virkelig fået sat mig selv på prøve – især på grund af Astro, som jeg ikke har arbejdet med i noget tid. Det tog lidt tid at få genopfrisket hukommelsen, men da jeg først kom godt i gang med Astro igen, kunne jeg begynde at bruge de ting, vi har lært i dette tema om CSS.

Jeg synes egentlig, at det vi har lært, giver rigtig god mening, og det har været en stor hjælp at kunne kigge på din CodePen for inspiration. Da jeg først kom ordentligt i gang, føltes opgaven ikke længere uoverskuelig – det var mest forvirrende i starten at finde ud af, hvad der skulle ligge i de globale styles, og hvad der skulle tilføjes på de enkelte komponenter.

Desværre har jeg været syg med influenza og feber, hvilket har gjort, at jeg ikke har fået lavet helt så meget, som jeg gerne ville. Det irriterer mig lidt, men det er desværre ikke noget, jeg har kunnet gøre så meget ved.
